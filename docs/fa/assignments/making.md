<div dir="rtl">

# تمرین‌ها: طراحی

## فکرها

### مشارکت در فضای متن‌باز

تمرین‌ها (و پروژه) می‌توانند به شیوه‌ای ساخته شوند که، همزمانی که برای دانشجویان سودمندند، برای فضای متن‌باز نیز سودمند باشند. هم‌چنین، با کمک به فضای متن‌باز، خود دانشجویان نیز از جهت‌های دیگری سود می‌برند؛ چراکه (۱) با این فضا آشنا می‌شوند، (۲) با بازار کار و فضای واقعی بیش‌تر هماهنگ می‌شوند، و (۳) کارهای انجام‌شده‌ی آن‌ها به شرط پررنگ و سودمند بودن، می‌تواند در احتمال آن‌ها برای استخدام کمک کند.

#### اصلاح ایرادهای موجود پروژه‌ها

##### توضیح

یک تمرین جداگانه، موازی و اختیاری، که در آن دانشجو باید یکی از ایرادهای یک پروژه‌ی متن‌باز مطلوب را حل کند. 

##### نکته‌ها

-   سازنده‌ی پروژه نباید خود دانشجو باشد.

##### مزیت‌ها

-   اگر چنانچه فردی پیش از دانشگاه آمادگی‌ها و مهارت‌های این درس را کسب کرده باشد، ممکن است بخواهد در سطح بالاتر و موثرتری از دانشجویان دیگر کار کند؛ که این سبب می‌شود دانشجویان بتوانند بر حسب میزان علاقه‌شان توانمندی خود را نشان دهند.

##### عیب‌ها

-   تصحیح و راستی‌آزمایی می‌تواند دشوار باشد.
-   اگر فردی که هنوز ناوارد است، زمان زیادی را برای این کار بگذارد و نتواند آن را به پایان برساند، و همزمان تمرین‌های اصلی درس را انجام ندهد، نمره‌ی کل تمرین‌ها را از دست خواهد داد.

##### برای انجام

-   تعیین معیار نمره‌دهی بسته به بزرگی و کاربردی بودن پروژه، دشواری یافتن و رفع آن، و ...

-   مشخص کردن این‌که آیا می‌توان اجازه‌ی استفاده از زبان دیگری غیر از چیزی که در درس آموزش داده می‌شود را به دانشجویان داد یا نه.

-   تعیین این‌که آیا ایراد را می‌تواند دانشجوی موردنظر حل کند یا نه.

### شیوه‌های طراحی

#### تمرین‌های پیوسته

##### توضیح

تمرین‌ها معمولا ناپیوسته‌اند و هر تمرین مستقل از تمرین دیگر انجام می‌شود. اما، تمرین‌ها می‌توانند پیوسته شوند و یک پروژه‌ی مرحله‌بندی‌شده را بسازند. نام این نوع پروژه را پروژه‌تمرین می‌گذاریم.

روند، به این صورت است که، طراحی کلی نتیجه‌ی نهایی و روند پروژه‌تمرین ریخته شده و سپس به تکه‌های گوناگونی بخش‌بندی می‌گردند. سپس، هر بخش به یک مرحله تبدیل می‌شود. یک مرحله می‌تواند پیوند دادن چند مرحله‌ی پیش به یکدیگر باشد. بهتر است مرحله‌ها تا حد ممکن کوتاه و مفید باشند.

##### مزیت‌ها

-   آشنایی با روند کلی پیش بردن یک پروژه. به میزان هوشمندی طراحی پروژه‌‌تمرین، این آشنایی می‌تواند متفاوت باشد.

-   چالش در تغییر و پیوند دادن کدهای مرحله‌های پیشین.

##### عیب‌ها

-   پیچیدگی طراحی.

##### برای انجام

-   آیا باید به دانشجو گفته شود که این بخشی از پروژه‌ی بزرگ‌تر است یا نه؟ اگر باید، در چه زمانی؟

</div>
